# empmethodsreadme
Наскільки відомо, readme - файл, що поетапно пояснює, як працювати з чимось, тому у такій формі 
і продовжуватиму. 
	Для того щоб описати усе, що я дізнався під час даного курсу, потрібно обрати критерій, який 
буде певного роду точкою відліку, від якого будуватиметься структура цього файлу. Крім цього, 
кожній одиниці даного критерію у відповідність буде поставлено конкретний пункт. Нехай, даним 
критерій - певна галузь знань(тема), з якою я ознайомився під час лекцій(на теми розбиватиму сам,
бо так легше згрупувати усе, що ми вивчали). Окрім цього, кожен з пунктів характеризуватимусь свої 
підкритерії, які виступатимусь в ролі характеристик певної теми. 
З-поміж кандидатів у такі критерії я виділив 5 основних: застосовність, зрозумілість, цікавість, 
сприйняття і структурність.
	Нехай деякі з цих критеріїв можуть здатися не зовсім об'єктивними*, все ж, на мою думку, вони
визначальні у пошуку відповіді на питання, чи приносить користь вивчення конкретної дисципліни.
	Отож:
- застосовність - чому перша? Тому що вона є визначальною характеристикою, завдяки ній ми можемо
визначити, чи щось, що вивчається нами(незалежно від цікавості чи нецікавості), знадобиться нам
на практиці;
- зрозумілість - невід'ємна характеристика з тої точки зору, що матеріал, який підходить під усі 
інші критерії за винятком цього не може бути засвоєним, а тому і корисним;
- сприйняття - кінцевий продукт процесу вивчення(напевно, найбільш суб'єкивний, і все ж, він показує
зв'язок процесу вивчення із реальним життям). Його можна сплутати зі зрозумілістю, але ключова різниця
полягає в тому, що З. показує можливий "ефект" при вивченні матеріалу, а С. уже результат процесу.
- цікавість - менш обов'язкова за попередні, але важлива у плані стимулювання до вивчення чогось;
- структурність - характеристика, яка визначає, чи є певний матеріал, без огляду на його цікавість,
зрозумілість чи застосовність, доцільним і вчасно поданим, аби сформувати структуру предмету при 
вивченні.
	*На об'єктивність не претендую і у питаннях правильності оцінок нижче, пишу як бачу. 
	Отож, почнемо:
	1. Першою темою, з якою я зіштовхнувся(пропускаючи вступ, доцільність якого очевидна при знайомстві 
	з предметом), стали методи обробки множин. Тут можна написати багато слів за кожен з методів, які 
	ми вивчали, але в сукупності оцінювати легше, тому:
		- застосовність - з того, що було розказано на лекції, і з того, з чим я зіштовхувався у власному житті,
		для мене очевидно, що дана галузь знань є ЗАСТОСОВНОЮ на практиці. Якщо конкретніше, у тому ж 
		програмуванні, яке є моєю спеціальністью, я досить часто зіштовхувався з опрацюванням множин як у роботі
		з масивами, так і зі складнішими структурами даних. Саме тому вивчення методів обробки множин було 
		важливим для мене(зокрема, вибірки, нормальний розподіл та міри мінливості).
		- зрозумілість - тут очевидно все було ЗРОЗУМІЛИМ, так як з темою я зіштовхувався і раніше, а матеріал
		(особливо вибірки та генеральна сукупність) був легкодоступним. Були і важчі теми по типу ЦГТ, але і з 
		цим розібратися було відносно подальшого матеріалу просто;
		- сприйняття - з огляду на вивчення мною даної теми раніше і орієнтуванні я можу стверджувати, що
		СПРИЙНЯВ її;
		- цікавість - дана тема була ЦІКАВОЮ з точки зору того, що я наперед знав, де застосую отриманні знання,
		тому вивчення її не викликало небажання(зокрема, цікавими було вивчення ЦГТ та ДІ);
		- структурність - що ж, тут важко сказати, адже це перша тема, з неї і починається структура, тому, 
		відповіді дати однозначно НЕ МОЖУ.
	2. Друга тема - графіки, як спосіб відображення та вивчення множин:
		- застосовність - графіки як візуалізація даних є невід'ємною частиною не лише даного предмету, а і 
		нашого повсякденного життя. Повсякденне і повсюдне використання графіків очевидно відносить тему до ЗАСТОСОВНИХ;
		- зрозумілість - по суті, графіки, використовувані мною особисто під час виконання завдань та вивчення
		лекційного матеріалу, не були складними, тому тема була ЗРОЗУМІЛОЮ;
		- сприйняття - досить проста тема для розуміння, як було вказано вище, є і досить простою для сприйняття,
		дана тема була СПРИЙНЯТА;
		- цікавість - ЧАСТКОВО ЦІКАВА, тому що насправді велика кількість графіків, які підлягали опрацюванню мною,
		насправді не мали великих відмінностей у питанні їх суті(того, що вони відображали). Так як я не дійшов у 
		вивченні статистики до розпізнавання меж настільки тонких, то і деякі графіки для мене були просто "масою"
		з тих, що є приблизно однаковими за змістом.
		- структурність - СТРУКТУРНА, адже вона є одним із видів опрацювання множин і даних загалом, а тому пов'язана
		безпосередньо із попередньою темою.
	3. Третя тема, яку я виділив у вивченні - це методи множинного опрацювання наборів даних. Дана тема особиство для
		мене була найскладнішою, що я підкреслю нижче. Отже:
		- застосовність - більшість методів, які я вивчив чи вчив у даній темі, були для мене чимось абсолютно новим,
		тому в даному випадку про застосовність я можу говорити виключно з власної логіки і з винесеного на лекції, а
		вони підказують, що дана тема є ЧАСТКОВО ЗАСТОСОВНОЮ, тому що якщо ОДА(ANOVA) очевидно необхідний при роботі з 
		декількома наборами даних навіть у програмуванні(неявно, час від часу, потрібно працювати із залежностями певних
		груп полів класу, як приклад), то застосування t-критерія та QQ-плота викликає сумніви у питанні своєї необхідності, 
		так як у моєму житті мені не доводилость зтикатись із перевіркою графіків на нормальність, наприклад;
		- зрозумілість - ЧАСТКОВО ЗРОЗУМІЛА у плані зусиль, які я витратив, щоб опрацювати даний матеріал, адже не всі методи,
		зокрема, два останніх, названих мною у попередньому абзаці, були простими для вивчення;
		- сприйняття - СПРИЙНЯТНА, адже не дивлячись на затрачені зусилля для вивчення, я все ж опанував матеріал;
		- цікавість - ЦІКАВА, тому що в процесі вивчення мені довелось напрягтися розумово, крім цього, опрацьовуючи матеріал,
		я нерідко для розуміння застосовував аналогію, яка пов'язувала матеріал із реальним життям;
		- структурність - СТРУКТУРНА, адже вона є логічним продовженням попередніх тем, щоправда, з нотою складності.
	4. Остання, четверта, тема, яку я виділив, включає в себе усього дві складові, регресію та кореляцію, і спрямована на
	вивчення методів дослідження взаємозв'язку змінних. Ainsi:
		- застосовність - ЗАСТОСОВНА, тому що з дослідженням зв'язку змінних я зіштовхуюсь досить часто як у програмуванні,
		при проектуванні системи, так і у звичайному житті, що можна побачити із того, що супутні до лекції задачі на
		методи були фактично "взяті із життя";
		- зрозумілість - ЗРОЗУМІЛА, з кореляцією я зустрічався і раніше, а регресія є інтуїтивно зрозумілою, особливо
		допомогли графіки, без яких вона, по суті, і не має сенсу;
		- сприйняття - СПРИЙНЯТНА, адже увесь матеріал, охоплений темою, був мною закріплений;
		- цікавість - ЦІКАВА, чому сприяли як і задачі, якими супроводжувались лекції, так і осмислення мною того, що саме
		і як саме я досліджую, використовуючи регресію і кореляцію. Сподіваюсь, останнє речення не викликало нерозуміння,
		але я не можу підібрати слів, аби конкретно це пояснити)
		- структурність - СТРУКТУРНА, адже усі матеріали як всередині теми, як і поза її межами були узгоджені логічно: вивчення
		взаємозв'язку окремих змінних після вивчення загальних сукупностей даних є логічним підходом, який полегшує розуміння.

	Ухх, моя звичка розписувати все детально часто втомлює людей, і все ж, іноді у мене немає виходу, бо я не бачу інших шляхів
висловлення власного сприйняття. Я намагався скорочувати, тому сподіваюсь, що ви все ще тут) Якщо підсумувати, більшість критеріїв
є позитивними або нейтральними, негативних я не зміг виокремити(знову ж таки, суб'єктивність). З цього випливає те, що даний предмет 
для мене був відносно адекватним у питанні освоєння та цікавим. Пророблюючи індивідуальні завдання, я відкрив для себе багато нового,
що певним чином дозволило поглянути з іншої сторони на математику і тех. науки в цілому. Зокрема, я перевідкрив для себе багато базових
понять зі статистики, без яких роботу з даними у багатьох проявах мені тепер важко уявити, наприклад, вибірка, нормальний розподіл та 
деякі види графіків. Окрім цього, зі "складнішого" рівня я виніс як найбільш корисне для себе регресію, кореляцію і ОДА. 
	Звісно, не усе абсолютно було ідеальним, наприклад, у своєму уявленні я досі не знайшов зв'язок деяких вивчених методів з практикою,
наприклад, згадані мною qq-плот на t-критерій.
	У питанні освоєння матеріалу проблем немає, щоправда, хотілося б у деяких лабораторних виконувати поменше завдань(бо коли сидиш над
десятим однаковим графіком, намагаючись здати роботу до дедлайна, він перестає працювати, а час не забуває піджимати та й паніка не приносить 
особливо приємних відчуттів). 
	Варто згадати і те, що я виніс для себе не тільки певні теоретичні моменти і застосував їх певним чином на практиці, виконуючи дз і задачі, але
й відкрив для себе такі інструменти як Classroom і Colaboratory. Такий підхід до подання тем мені видається досить прогресивним, про що,
втім, ми уже говорили на лекціях.
	Підсумовуючи 100 рядків тексту вище, хотілося б сказати, що даний предмет у більшості моментів був сприйнятий мною позитивно, він відкрив для
мене нові шляхи дослідження математики а, відповідно, й програмування, а це безпосередньо те, що я прагну отримати від навчання.
